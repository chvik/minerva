A programról általában

A Minerva program számítógépes latin-magyar, magyar-latin szótár és
latin morfológiai elemzõ. Segítségével könnyen és gyorsan tudjuk latin
szövegek ismeretlen szavait kiszótárazni, és segít, ha elakadtunk a
latin ragozás útvesztõiben. A program fõképpen a latin nyelvvel még
csak ismerkedõknek ajánlott.

A szótár kb. 3500 szócikket tartalmaz. A morfológiai elemzõ a
következõ nyelvtani jelenségeket ismeri:

o fõnevek és melléknevek I-V. declinatiója;
o III. declinatiós i-tövû névszók;
o melléknevek szabályos fokozása, -er végû melléknevek és 
  hat -ilis végû melléknév rendhagyó fokozása;
o határozószók (adverbiumok) szabályos képzése;
o igék I-IV. coniugatiója az igenévképzéssel együtt;
o a létige és a fero coniugatiója;
o álszenvedõ (deponens) és félig álszenvedõ (semi deponens) igék.

A morfológiai elemzõ, ha van találat, megadja az elemzett szó szótári
alakját és alakmeghatározását. A program által közölt szótári alak
megegyezik a latin szótárakban megtalálható hagyományos jelöléssel.

A keresés nem különbözteti meg a kezdõ kis- és nagybetûket köznevek
esetén, míg tulajdonnevek és nagybetûvel kezdõdõ melléknevek esetén
igen.

A menüpontok lépésrõl lépésre

A Fájl menü

A Szöveg megnyitása menüponttal nyithatja meg az elemezni kívánt
szövegfájlt. A menü kiválasztására egy fájlkiválasztó dialógusablak
jelenik meg. A fájtt kiválaszthatjuk a listából is, vagy megadhatjuk a
Fájlnév címkéjû beviteli mezõben. A Könyvtár mezõre klikkelve
megadhatjuk az alkönyvtár nevét, ahonnan a fájlt be szeretnénk
tölteni. A Maszkkal a listában megjelenítendõ fájlokat állíthatjuk
be. A fájlmaszk szintaxisa a Bash-ben megszokott.  A megnyitott fájl
plain/text formátumú legyen, ellenkezõ esetben a program nem tudja
feldolgozni. A betöltött szöveg a szövegablakban jelenik meg.

A Szószedet elmentése menüpontba belépve újra egy fájl-dialógusablakot
kapunk. Ennek segítségével elmenthetjük a szószedetben összegyûjtött
szavakat. A szószedet egy egyszerû szövegfájlba kerül.

A Szószedet törlésével kiüríthetjük a szószedetet.

A Kilépést választva a Minerva befejezi a mûködését.

A Szótárazás menü

Ebbõl a menübõl hajthatjuk végre a szótárazást. Az elsõ menüpont, a
Szöveget hatására elindul a szövegablakba töltött fájl elemzése. A
felpattanó ablakban a vízszintes sáv jelzi, hogy holt tart az
elemzés. A Stop gombbal bármikor félbeszakíthatjuk a folyamatot.

A Latin szót menüpontot választva jutunk a Latin szó elemzése beviteli
ablakba. Az Állandó ablak kapcsolót bekapcsolva az ablak nem tûnik el
az OK lenyomása után, így a bevitel folyamatosan történhet. A bevitel
után az eredményablak jelenik meg. Itt választhatunk, hogy a kapott
eredményt hozzáfûzzük-e a szószedethez. Ebben az esetben nyomjuk le a
Hozzáadás gombot.

A Magyar szót menüpont hasonló az elõzõhöz, azzal a különbséggel, hogy
a magyar szó keresésére kapott eredményt nem tehetjük be a
szószedetbe.

Szakkifejezések és rövidítések

o sing. 
        singularis, egyes szám

o plur. 
        pluralis, többes szám

o nom. 
        nominativus, alany eset

o acc. 
        accusativus, tárgy eset

o gen.
        genitivus, birtokos eset

o dat. 
        dativus, részeshatározó eset

o abl. 
        ablativus, általános határozó eset

o m 
        masculinum, hímnem

o f 
        femininum, nõnem

o n 
        neutrum, semlegesnem

o comparat. 
        comparativus, középfok

o superlat.
        superlativus, felsõfok

o act. 
        activum, cselekvõ igenem

o pass. 
        passivum, szenvedõ igenem

o ind. 
        indicativus, kijelentõ mód

o con. 
        coniunctivus, kötõmód

o imperat1 
        imperativus I., I. parancsoló mód

o imperat2 
        imperativus II., II. parancsoló mód

o praes. 
        praesens, jelen idõ

o praet. 
        praeteritum, múlt idõ

o fut. 
        futurum, jövõ idõ

o imp. 
        imperfecta, folyamatos

o perf. 
        perfecta, befejezett

o inst. 
        instans, beálló

o adverbium 
        határozószó

o part. 
        participium, melléknévi igenév

o inf. 
        infinitivus, fõnévi igenév

o gerundium 

o sup. 
        supinum


